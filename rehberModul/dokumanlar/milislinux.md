---
Başlık: Milis Linux Tanıtım
Yazar: Mahmut Şamil
Tarih: 
anahtar_kelimeler: milis, mps, paket sistemi
---

### Milis İşletim Sistemine hoş geldiniz.

---

Milis İşletim Sistemi, **LFS esaslarını temel alarak yerli bağımsız bir dağıtım olmak üzere yola çıkmıştır.** Kendine özgü ***MPS*** paket yöneticisi ve çeşitli yazılımlara sahiptir. MPS paket yöneticisi performansı ve sorunsuz paket derleme,kurup kaldırma,güncellemeyi hedeflemektedir. ***Bash*** betik dilinde yazılmıştır, bu sayede direk Linux komutlarıyla paket sistemi daha etkileşimli bir şekilde yönetilmektedir. Milis İşletim Sisteminin paketleri bir *LZMA* algoritması olan *LZIP* yöntemiyle sıkıştırılmaktadır.Uzantı olarak mps.lz şeklindedir.

Milis İşletim Sisteminde ayrıca ***talimatnameye*** dayalı derleme sistemi kullanılmaktadır. Her paket için bir talimat dosyası vardır,bu **talimat dosyası bir paketin nasıl derlenip nasıl paket haline getireleciğini yazar.** Talimat dosyaları da bash betik dilindedir. Talimatlar MPS tarafından kullanılarak paket üretimi sağlanmaktadır. Milis işletim sistemi son güncel sürümleri dikkate alarak paket üretmektedir,yalnız <u>sürekli güncellikten ziyade kararlı güncellik benimsenmektedir.</u>

Milis başta ülkemizin işletim sistemi ihtiyaçlarını dikkate almayı hedeflemektedir. Genel felsefe olarak ülkemizdeki bilgisayar kullanıcıları için Linux'u kolaylaştırıp Milis İşletim Sisteminin sorunsuz bir işletim sistemi olmasını sağlamayı ve yazılımsal olarak dışa bağımlı olmaktan kurtarmayı esas alır. Ayrıca her türlü katkıda bulunmak isteyenler için bulunmaz bir Türkçe açık kaynak projesidir.

---

**İletişim**:
[milisarge@gmail.com](mailto:milisarge@gmail.com)
[Freenode](irc://irc.freenode.net)/#milisarge

